Spesa lampo
Gabriele ha appena finito la sua ultima consulenza, e si prepara ad andare a casa della
nonna per un meritato pranzo. Date le precedenti esperienze, decide però che è saggio
prima passare da un supermercato a procurarsi un po’ di bicarbonato, nel caso in cui i suoi
propositi di mangiare il meno possibile falliscano miseramente dopo la dodicesima fetta di
tiramisù.
Per non fare aspettare la nonna, questa deviazione deve costare il minor tempo possibile.
Per questo Gabriele si è procurato la mappa dei supermercati della città, composta da N
punti di interesse (incroci, piazze, edifici importanti) e M vie (a doppio senso di marcia) che
collegano i punti di interesse. In particolare, K di questi punti rappresentano dei
supermercati, mentre il punto di interesse indicato col numero 1 rappresenta il palazzo della
SteamPower S.P.A., dove si trova Gabriele in questo momento, e il punto numerato N è il
condominio dove abita la nonna.
Data la mappa sopra descritta, Gabriele si chiede quanto tempo ci metterà (al minimo) per
raggiungere la nonna, dovendo prima passare da un supermercato, e sapendo che ci vuole
1 minuto a percorrere ognuna delle M strade.
Scrivere un algoritmo che dati:
● la matrice del grafo
● l’indice del nodo di partenza (la SteamPower)
● l’indice del nodo di arrivo (la nonna)
● gli indici Ki che indicano i nodi dei supermercati
restituisca il tempo minimo necessario per passare da un supermercato e arrivare dalla
nonna
